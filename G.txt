Datorarkitektur – Del II


1. Förklara skillnaden mellan I-instruktioner (immediate) samt R-instruktioner (register). Förklara skillnaden mellan OR samt
ORI, både via assemblerkod samt på hårdvarunivå (gärna via pseudokod i C). Via detta, förklara varför det hårdvarumässigt
är nödvändigt att implementera separata I- och R-instruktioner för olika instruktioner.


2. Förklara vad som händer vid ett villkorslöst programhopp via instruktionen JMP, exempelvis
JMP 0x20
Vad är det som medför att programmet ”hoppar” till adressen 0x10 i detta fall? Förklara med nyckelord såsom OP-kod,
operand samt programräknare. Visa vad som sker via pseudokod i C/C++.


3. Förklara vad cacheminne är, vad syfte med cacheminne är samt när det är fördelaktigt att använda. Ange också varför
kombinationen av en stor andel externt RAM-minne samt en mindre del cacheminne ofta föredras framför att enbart
använda en stor andel cacheminne.


4. Förklara vad som menas med pipelining och hur det kan öka genomströmningen av exekverade instruktioner. Förklara
också vad som sker vid pipelining när en hoppinstruktion genomförs och varför.
